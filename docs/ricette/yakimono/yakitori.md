---
title: Yakitori
description: Spiedini giapponesi
slug: /ricette/yakitori
---

Lo yakitori (焼き鳥) è uno dei piatti simbolo dello stret food giapponese. Sono fondamentalmente di pollo grigliati sul carbone. Con “yaki” (焼き, grigliare) e “tori” (鳥, pollo), il termine indica sia la tecnica di cottura sia la materia prima più tradizionale. Oltre ai tagli classici (coscia, petto, ali), gli spiedini possono includere altre parti del pollo come fegato, pelle o cartilagine, così da offrire una varietà di sapori e consistenze. La prima volta che sono stato in Giappone, sono rimasto sconvolto dagli involtini di pelle di pollo, non avrei mai pensato che fossero buoni e non mi sono azzardato a provarli... poi con il tempo mi sono ricreduto e ora li adoro! (insieme alla coda di pollo, da noi "il boccone del prete").

Spesso conditi con [yakitori tare](/ricette/salsa_yakitori) (a base di salsa di soia, mirin e zucchero) o semplicemente con sale, gli yakitori sono perfetti per un aperitivo informale, ma anche come piatto principale accompagnato da riso, verdure, e fiumi di birra.

Ecco una lista di ingredienti tipici per lo yakitori:

- Coscia di pollo (momo, もも)
- Petto di pollo (mune, むね)
- Coscia di pollo e cipollotto (negima, ねぎま)
- Filetto di pollo (sasami, ささみ)
- Pelle di pollo (kawa, 皮)
- Ali di pollo (tebasaki, 手羽先)
- Coda di pollo (bonjiri, ぼんじり)
- Cartilagine di pollo (nankotsu, 軟骨)
- Cuore di pollo (hatsu, ハツ)
- Fegato di pollo (rebā, レバー)
- Ventriglio di pollo (sunagimo, 砂肝)
- Polpettine di pollo (tsukune, つくね)
- Peperoncini verdi (shishitō, 獅子唐)
- Uova di quaglia (uzura no tamago, うずらの卵)
- Cipollo (negi, ネギ)
- Funghi shiitake (しいたけ)

![Yakitori](/img/ricette/yakitori.webp)
