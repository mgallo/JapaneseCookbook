---
title: Kara-Age (から揚げ)
description: Il pollo fritto piu' buono del mondo
slug: /ricette/kara-age
ingredients:
- Coscia e sottocoscia di pollo disossata
- Farina di grano
- Fecola di patate
- Olio per friggere
- aglio
- mirin
- sake
- salsa di soia
- zenzero
---

![Karaage](/img/ricette/karaage.jpg)

## Ingredienti

- Coscia e sottocoscia di pollo disossata, con la pelle
- 1 cucchiaio di [salsa di soia](/ingredienti/shoyu)
- 1 cucchiaio di [mirin](/ingredienti/mirin)
- 1 cucchiaio di [sake](/ingredienti/sake)
- 1 spicchio d'aglio
- 1 pezzetto di zenzero, grande piu' o meno come l'aglio
- Farina di grano
- Fecola (amido) di patate
- Olio per friggere (arachide o girasole o canola)

### Per l'accompagnamento

- [Maionese Kewpie](/ingredienti/kewpie)
- Shichimi togarashi

## Preprarazione

Tagliare il pollo in cubetti di circa 3-4 centimetri di lato, l'importante è che siano tutti più o meno delle stesse dimensioni, così che si cuociano uniformemente.

Preparare la marinatura, unendo mirin, sake, [salsa di soia](/ingredienti/shoyu), e zenzero e aglio grattugiati (o spremuti brutalmente con uno schiaccia aglio).

Mettere tutto in una ciotola, coprire con la pellicola e lasciar marinare in frigo per 30 minuti.

Dopo la marinatura, infarinare il pollo prima nella farina di grano, poi nella fecola di patate. Cercare di rimuovere tutta la farina in eccesso, facendo una infarinatura uniforme e leggera.

Scaldare l’olio a 160 gradi e friggere una volta (4-5 pezzetti di pollo alla volta, in modo che non si attacchino tra di loro) per circa 90 secondi.

Lasciare scolare e riposare il pollo per qualche minuto, poi friggere nuovamente, questa volta a 180 gradi per circa 45 secondi.

Di nuovo far asciugare su una griglia, e gustare con la salsa (io uso [Maionese Kewpie](/ingredienti/kewpie) 250 ml circa (regolabili a piacere) condita con lo shichimi togarashi). C’e’ chi ci mette qualche goccia di succo di limone, come facciamo anche noi con i fritti. Se ve piace…


## Provare

Provare la variante cooking with the dog, con l'olio di sesamo nella marinatura e l'uovo.
https://www.youtube.com/watch?v=CEX_rCVTPKE
