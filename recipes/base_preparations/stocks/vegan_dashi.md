---
title: Dashi Vegano
description: La base per tantissime ricette giapponesi, in versione 100% vegetale.
ingredients:
- Acqua
- Alga Kombu
- Funghi Shiitake essiccati
---

Il Dashi è il brodo fondamentale della cucina giapponese, l'ingrediente che dona quel sapore ricco e profondo chiamato *umami*. Questa è la versione vegana, semplicissima da preparare, che utilizza l'alga kombu e i funghi shiitake essiccati. È la base perfetta per zuppe, salse e tantissimi altri piatti.

## Ingredienti
- 1 litro di Acqua
- 1 pezzo di [Alga Kombu](/ingredients/kombu.md) (circa 10-15 cm)
- 3-4 [Funghi Shiitake](/ingredients/shiitake.md) essiccati

## Preparazione
Non togliere la polvere bianca dall'alga Kombu: quello è il glutammato naturalmente presente nell'alga, fonte di umami, ed è esattamente il motivo per cui usiamo la kombu.

Versare l'acqua in una pentola, mettere l'alga kombu a bagno e lasciar riposare per almeno 2 ore (l'alga kombu deve reidratarsi completamente)

Coprire con un coperchio e portare a 70-80 gradi a fiamma bassa (più ci mette, meglio è). Conviene usare un termometro, quando l’acqua raggiunge la temperatura spegnere la fiamma, e lasciare in infusione per altri 10 minuti.

Togliere l'alga kombu, e lasciare che il brodo raggiunga la temperatura ambiente, a quel punto aggiungere funghi shiitake essiccati e lasciare in infusione in frigorifero per almeno 8 ore, o ancora meglio per tutta la notte: piu tempo stanno in infusione, piu umami rilasciano.

Trascorso il tempo di infusione, il dashi è pronto. Filtrare il brodo per rimuovere eventuali impurità.

!!! Suggerimenti
  L'alga e i funghi utilizzati possono essere tagliati a striscioline e usati in altre preparazioni, come il Takikomi Gohan o il Nimono.
!!!
