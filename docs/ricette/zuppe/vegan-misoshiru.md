---
title: Zuppa di Miso Vegana
description: La versione vegana della zuppa di miso.
slug: /ricette/zuppa_di_miso_vegana
ingredients:
- Miso
- Dashi Vegano
- Alghe Wakame
- Tofu
- Cipolline verdi
---

La zuppa di miso è un vero classico della cucina giapponese. Ne esistono tantissime versioni, ma oggi prepariamo quella vegana, perche' la zuppa di miso tradizionale, non e' un piatto vegano, perche nel dashi troviamo il katsuobushi.

![Zuppa di miso vegana](/img/ricette/vegan_misoshiru.jpg)

## Ingredienti
- [Dashi vegano](/ricette/dashi_vegan) (brodo di alga kombu e funghi shiitake)
- 1 cucchiaio abbondante di [Miso](/ingredienti/miso) (nel video si usa il miso rosso o *akamiso*)
- [Alghe Wakame](/ingredienti/wakame) essiccate
- Tofu (meglio se tofu morbido o *silken tofu*)
- [Cipolline verdi](/ingredienti/negi)

## Preparazione
Mettere in ammollo una manciata di alghe wakame in acqua fredda per farle rinvenire.

Tagliare il tofu a cubetti.

Portare a bollore il dashi vegano in una pentola. Appena bolle, aggiungere il tofu a cubetti e le alghe wakame reidratate. Cuocere per un paio di minuti.

In una ciotolina a parte (o in un mestolo), stemperare il miso con un po' di brodo caldo per scioglierlo bene. È importante farlo a fuoco spento per non rovinare i fermenti.

Spegnere il fuoco sotto la pentola e versare il miso sciolto nella zuppa. Mescolare bene.

Servire subito in una ciotola e guarnire con delle cipolline fresche tagliate sottili.
