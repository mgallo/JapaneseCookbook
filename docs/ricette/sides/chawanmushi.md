---
title: Chawanmushi
description: Budino di uova cotto al vapore
slug: /ricette/chawanmushi
ingredients:
- dashi
- mirin
- sake
- sale
- salsa di soia
- uovo
- ginnan
- edamame
- shiitake
- gamberi
- prezzemolo
- cipolline
---

Il Chawanmushi (茶碗蒸し) è un budino di uova salato cotto al vapore, tipico della cucina giapponese. La parola "chawan" significa "ciotola" e "mushi" significa "cotto al vapore". È un piatto delicato e saporito, spesso servito come antipasto o contorno in un pasto giapponese.

![Chawanmushi](/img/ricette/chawanmushi.jpg)

## Ingredienti per 4 persone

- 120 ml di uovo, io uso 3 rossi e bianchi q.b. per arrivare a 120 ml
- 360 ml di [dashi](/ricette/dashi) (rapporto di 3:1 con le uova)
- 30 ml di salsa di soia (meglio se chiara)
- 20 ml di [mirin](/ingredienti/mirin)
- 20 ml di [sake](/ingredienti/sake) (opzionale)
- un pizzico di sale

(versione alternativa: 30ml di salsa di soia e 20ml di mirin)

### Per guarnire

- 4-8 gamberi
- ginnan
- edamame
- 3 shiitake
- cipolline o prezzemolo (meglio quello giapponese) per decorare

## Attrezzature per la preparazione e la cottura

- 4 bicchieri di ceramica o terracotta
- 1 pentola per il vapore
- 1 colino a maglie strette

## Preparazione

Unire in una ciotola le uova, con il dashi, il mirin, la salsa di soia (se si vuole, il sake) e il sale. Mescolare bene con luna frusta, cercando di non incorporare aria.
Setacciare il composto con un colino a maglie strette in un'altra ciotola, e versare il composto nelle ciotoline di ceramica.
Mettere nelle ciotoline uno o due gamberi, un paio di ginnan, e un fungo shiitake fatto a fettine.
Versare il composto nelle ciotoline, e coprire con un foglio di alluminio. Mettere le ciotoline nella pentola per il vapore, e cuocere a circa 90 gradi per 10 minuti.
La cosa piu' semplice per mantenere la temperatura é  mettere una bacchetta tra il coperchio e la pentola, per tenere il coperchio socchiuso. Tenere la fiamma appena sufficiente a far sobbollire l'acqua.

A questo punto si possono aggiungere altre decorazioni, come l'edamame, o un gambero o delle capesante fatte a fettine, e cuocere per altri 2 minuti. Altrimenti, si puo' cuocere per 12-13 minuti senza aggiungere nulla.

Spegnere il fuoco, e lasciare riposare per 7-8 minuti. A questo punto aggiungere un po' di prezzemolo o cipolline, e servire caldo.

Alternativamente, si puo' mettere in frigorifero e gustare freddo, con del buon vino bianco o del sake.
