---
title: Kyuri no Tsukemono
description: Cetrioli sottaceto veloci
slug: /ricette/kyuri_no_tsukemono
ingredients:
- Cetrioli
- Sale
- Sushisu (Aceto per sushi)
- Senape Karashi (o senape normale)
---

Kyuri no Tsukemono, ovvero cetrioli sottaceto, sono uno degli innumerevoli cibi conservati della cucina giapponese. Questa è una delle infinite ricette possibili, una versione "quick and dirty" per un risultato veloce e gustoso.

## Ingredienti
- 1 Cetriolo
- Sale q.b.
- 2 cucchiaini di [Sushisu (aceto per sushi)](/ricette/sushisu)
- 1 cucchiaino di [senape Karashi](/ingredienti/senape_karashi) (in alternativa, va bene anche la senape comune)

## Preparazione
Per prima cosa, preparare il cetriolo. Con la lama di un coltello, raschiare via le asperità dalla buccia. Spargere un po' di sale su un tagliere e massaggiare vigorosamente il cetriolo sul sale per qualche istante. Eliminare il sale in eccesso e inserire il cetriolo (tagliato a metà se necessario) in un sacchetto di plastica per alimenti.

Aggiungere nel sacchetto i due cucchiaini di sushisu e il cucchiaino di senape. Per creare un effetto "sottovuoto dei poveri", immergere il sacchetto in acqua (lasciando l'apertura fuori) per far uscire tutta l'aria, quindi sigillarlo.

Mettere il sacchetto in frigorifero a marinare per qualche ora. Una volta pronto, togliere il cetriolo dal sacchetto, tagliarlo in quarti per il lungo, eliminare i semi interni e poi tagliarlo a tocchetti.

Disporre i pezzi su un piattino, condire con un po' del liquido di marinatura avanzato nel sacchetto e servire. Itadakimasu!
