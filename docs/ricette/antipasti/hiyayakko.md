---
title: Hiyayakko
description: Tofu freddo con condimento
slug: /ricette/hiyayakko
ingredients:
- Cipollina verde o negi
- Katsuobushi
- Zenzero
- panetto di tofu morbido
- salsa ponzu
---

![Hiyayakko](/img/ricette/hiyayakko.jpg)

Lo *hiyayakko* (冷や奴), una ricetta cosi buona che rende buono addirittura il tofu! È un antipasto giapponese semplice e rinfrescante, perfetto per l'estate. Si tratta di tofu morbido servito freddo, condito con salsa ponzu, katsuobushi, zenzero grattugiato e cipollina verde. È un piatto leggero e nutriente, ideale per accompagnare un pasto o come spuntino.

## Ingredienti
- 1 panetto di tofu morbido (meglio se silken tofu)
- 2-3 cucchiai di [salsa ponzu](/ricette/salsa_ponzu)
- [Katsuobushi](/ingredienti/katsuobushi), una manciatina
- Zenzero, grattugiato fresco
- Cipollina verde o [negi](/ingredienti/negi) affettata sottilmente

## Preparazione
Togli il tofu dalla confezione e scolalo delicatamente. Se ha molta acqua, lascialo riposare qualche minuto su carta da cucina per farlo asciugare leggermente, senza romperlo.

Taglialo in 2 o 4 pezzi, oppure lascialo intero se lo servi in una sola porzione, e mettilo in una ciotolina o piattino fondo. Versa sopra la salsa ponzu, quanto basta per condirlo ma senza affogarlo.

Guarnisci con una grattugiata di zenzero fresco, katsuobushi a piacere, e cipollina verde affettata.

:::tip
- Lo hiyayakko va servito ben freddo. Puoi tenerlo in frigo fino al momento del servizio.
- Per una variante vegan, puoi omettere il katsuobushi.
:::
