---
title: Osuimono Vegano
description: Zuppa trasparente e delicatissima, una versione vegana facile facile.
ingredients:
- Daikon
- Carota
- Cipolline
- Dashi
- Olio di sesamo
- Sale
---

In Giappone c'è un'intera famiglia di zuppe, le **Osuimono**, che sono zuppe trasparenti, delicatissime, e si possono fare con un sacco di cose. Oggi ne facciamo una vegana, facile facile.

## Ingredienti
- Un pezzo di [Daikon](/ingredients/daikon.md)
- 1 Carota piccola
- 1 [Cipollina](/ingredients/negi.md)
- 4 tazze di [Dashi vegano](/recipes/base_preparations/stocks/dashi.md)
- Sale q.b.

## Preparazione
Tagliare il daikon a spicchietti e la carotina a mezze lune.
Affettare la cipollina, separando la parte bianca (che andrà in cottura) da quella verde (che terremo da parte per guarnire).
Mettere a scaldare il dashi vegano in una pentola. Mi raccomando, aggiungere subito il sale, non ve lo dimenticate!

Appena il dashi bolle, buttare dentro tutte le verdurine tagliate: daikon, carota e la parte bianca della cipollina.
Chiudere con il coperchio e cuocere per circa 10 minuti. La zuppa sarà pronta quando il daikon diventerà traslucido e stupendo.
Servire la zuppa ben calda in una ciotola, guarnire con la parte verde della cipollina e completare con un filo d'olio di sesamo.
