---
title: Bukkake Udon
description: Udon freddi con condimento versato sopra.
ingredients:
- Udon
- Daikon
- Cipolline
- Zenzero
- Dashi
- Mentsuyu
- Salsa di soia
---

La parola **Bukkake** in giapponese deriva dal verbo *bukkakeru*, che vuol dire versare sopra o rovesciare addosso con forza. Infatti, ridendo e scherzando, oggi prepariamo proprio i Bukkake Udon!

![Bukkake Udon](/assets/images/bukkake_udon.jpg)

## Ingredienti
- Udon confezionati (quelli freschi vanno benissimo, ma anche quelli secchi andranno bene)
- Un pezzo di 5cm di [Daikon](/ingredients/daikon.md)
- [Cipolline fresche](/ingredients/negi.md)
- Un pezzetto di zenzero fresco
- 1 tazza di [Dashi](/recipes/base_preparations/stocks/dashi.md) freddo
- 1 cucchiaio di [Mentsuyu](/recipes/base_preparations/stocks/mentsuyu.md)
- Un paio di cucchiaini di [Salsa di Soia](/ingredients/shoyu.md)
- Acqua e ghiaccio

## Preparazione
**I Condimenti**: Per prima cosa prepariamo i topping. Prendiamo il nostro Daikon, lo spelliamo e lo grattugiamo. Strizziamolo leggermente per fargli perdere l'acqua in eccesso e teniamolo da parte. Già che ci siamo, andiamo ad affettare finemente anche qualche cipollina.

**Lo Zenzero**: Dopodiché, peliamo un po' di zenzero con il metodo del cucchiaio (che è infallibile), lo grattugiamo e lo mettiamo da parte.

**Il Brodo (la parte "Bukkake")**: "Sì, ma in tutto questo bukkake che c'entra?" direte voi. Tranquilli, ci arriveremo. In una ciotola mescoliamo il Dashi, un cucchiaio di Mentsuyu e un paio di cucchiaini di salsa di soia.

**Cottura degli Udon**: Nel frattempo, mettiamo a bollire un pentolino d'acqua e, quando bolle, *plop*, ci mettiamo dentro i nostri udon preconfezionati. Basterà un paio di minuti di cottura.

**Raffreddamento**: Appena cotti, li scoliamo e li facciamo raffreddare direttamente in una ciotola con acqua e ghiaccio. Poi, mi raccomando, scolateli molto bene.

### Assemblaggio
A questo punto il gioco è fatto. Mettiamo gli udon scolati in una ciotola e ci mettiamo sopra il Daikon grattugiato, le cipolline e lo zenzero.

**Il Gran Finale**: E vai col bukkake! Versiamo il brodo freddo direttamente sopra gli udon e i condimenti.

Gli udon con il condimento versato sopra sono pronti.
