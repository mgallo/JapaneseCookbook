---
title: Hamburger Don
description: Una ciotola di riso (donburi) facile e veloce con carne macinata e uova.
slug: /ricette/hamburger-donburi
ingredients:
- Riso
- Carne macinata
- Uova
- Cipolla
- Ketchup
- Salsa Worcestershire
- Salsa Tonkatsu
- Olio di semi
- Sale
- Pepe
---

In giappone esiste un tipo di cucina ispirato alla cucina occidentale chiamato Yoshoku (洋食), che letteralmente significa "cibo occidentale". Si tratta di piatti che sono stati adattati ai gusti giapponesi, spesso con ingredienti locali e tecniche di cottura giapponesi. Questo piatto, chiamato Hamburger Don (ハンバーグ丼), è un esempio perfetto di Yoshoku. Ed e' una mezza svolta per quando volete fare una cosa al volo, buona e sostanziosa.

![Hamburger Don](/img/ricette/hamburger_don.jpg)

## Ingredienti (Per 3 persone)

- 3 ciotole di [Riso](/ingredienti/rice) caldo (circa 600g)
- 350g di Carne macinata mista (manzo e maiale)
- 3 Uova
- 1 Cipolla (circa 200g)
- Sale e pepe q.b.
- 1 cucchiaio di Olio di semi

### Per la salsa

- 4 cucchiai di Ketchup
- 3 cucchiai di Salsa Worcestershire (dovrei provare anche con la salsa Tonkatsu)

## Preparazione

Tritare finemente la cipolla.

Scaldare l'olio di semi in una padella a fuoco medio. Aggiungere la cipolla e soffriggere finché non appassisce. Aggiungere la carne macinata mista, condire con sale e pepe. Continuare a cuocere, premendo la carne per rosolarla e sgranarla, finché non è ben cotta.

Aggiungere il ketchup e la salsa Worcestershire e saltare per 1-2 minuti finché il liquido in eccesso non evapora.

Creare tre incavi nel composto di carne. Rompere un uovo in ciascun incavo.

Abbassare la fiamma e cuocere per circa 5 minuti, o finché le uova non raggiungono la cottura desiderata.

Mettere il riso caldo nelle ciotole individuali e adagiarvi sopra il composto di carne e uova.

:::tip
* Per una consistenza più ricca, sgranare la carne mentre la si rosola.
* Cuocere le uova secondo la consistenza desiderata. Per un tuorlo più morbido, non coprire con il coperchio.
* Servire con verdure a piacere.
:::
