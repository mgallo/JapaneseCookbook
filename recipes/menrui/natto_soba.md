---
title: Natto Soba
description: Spaghetti di grano saraceno freddi con natto, cipolline, alga nori e
  altre delizie
ingredients:
- Cipolline verdi o negi
- Kizami nori
- natto
- katsuobushi
- soba
- uovo
---

## Ingredienti per 2 persone
- 200g di [soba](/ingredients/soba.md)
- Cipolline verdi o [negi](/ingredients/negi.md)
- 1 confezione di [natto](/ingredients/natto.md)
- [katsuobushi](/ingredients/katsuobushi.md)
- [Kizami nori](/ingredients/kizami_nori.md)
- 1 uovo fresco che si possa mangiare crudo (opzionale)

### Per il condimento
- mezza tazza di [mentsuyu](/recipes/base_preparations/stocks/mentsuyu.md)
- mezza tazza di [dashi](/recipes/base_preparations/stocks/dashi.md)

## Preparazione
Bolli i soba in abbondante acqua (io non metto sale), sciacquali sotto l'acqua fredda, trasferiscili in una ciotola con acqua e ghiaccio per raffreddarli, scolali e asciugali bene, e mettili in una ciotola facendo una fossetta al centro, dove metterai il rosso dell'uovo.

Aggiungi ai lati il natto, le cipolline tagliate sottili, il katsuobushi, il kizami nori, e il rosso dell'uovo al centro. Opzionale, come in foto, puoi aggiungere un paio di foglie di shiso fresco per guarnire.

Mischia il mentsuyu e il dashi, per ottenere lo tsuyu, che verserai al lato della ciotola, per fare un fondo di circa 1 cm di altezza.

E ora non ti resta che mangiare! Itadakimasu!

![Natto Soba](/assets/images/natto_soba.jpg)

