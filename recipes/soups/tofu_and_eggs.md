---
title: Tofu in "stracciatella" con verdure
description: Una ricetta buona, economica, sana, proteica e facile da fare.
ingredients:
- Tofu
- Uovo
- Carota
- Cipolline
- Funghi Shiitake
- Dashi
- Salsa di soia
- Mirin
- Zucchero
- Fecola di patate
---

Ecco una ricetta che ha tutte le caratteristiche che si possono desiderare: è buona, economica, sana, ricca di proteine e vitamine, con pochi carboidrati e soprattutto facile da fare. Un piatto unico completo e saporito, perfetto per quando si ha voglia di qualcosa di gustoso senza complicarsi la vita.

![Tofu e uova](/assets/images/tofu_and_eggs.jpg)

## Ingredienti
- Mezzo panetto di Tofu
- 1 Uovo
- 2-3 [Funghi Shiitake](/ingredients/shiitake.md) freschi o reidratati
- Mezza Carota
- 2 [Cipolline](/ingredients/negi.md)
- 1 tazza di [Dashi](/recipes/base_preparations/stocks/dashi.md) (o brodo vegetale)
- 1 cucchiaio di [Salsa di soia](/ingredients/shoyu.md)
- 1 cucchiaio di [Mirin](/ingredients/mirin.md)
- 1 cucchiaino di Zucchero
- 1 cucchiaino di [Fecola di patate](/ingredients/potato_starch.md)

## Preparazione
Preparare il brodo di cottura mescolando in una ciotola il dashi, la salsa di soia, il mirin e lo zucchero.

Tagliare le verdure: affettare le carote a julienne, tagliare le cipolline a tocchetti grossolani e affettare i funghi shiitake dopo aver rimosso il gambo.

Tagliare il tofu a cubetti non troppo piccoli.

Versare il brodo preparato in un pentolino e aggiungere subito i cubetti di tofu, facendo attenzione a non romperli. Coprire e scaldare a fuoco medio per circa 10 minuti, finché non inizia a bollire.

Togliere delicatamente il tofu cotto dal pentolino e metterlo da parte in un piatto fondo.

Versare tutte le verdure tagliate (carote, funghi e cipolline) nello stesso brodo di cottura, coprire e cuocere per circa 5 minuti.

Nel frattempo, sbattere leggermente un uovo in una ciotolina. In un'altra piccola ciotola, sciogliere la fecola di patate con un paio di cucchiai d'acqua fredda.

Trascorsi i 5 minuti, versare la fecola sciolta nel pentolino con le verdure e mescolare per addensare leggermente il brodo.

Creare un vortice nel brodo e versare a filo l'uovo sbattuto per creare l'effetto "stracciatella".

Versare le verdure e il brodo sopra il tofu messo da parte nel piatto. La ricetta è pronta, e daje!
