---
title: Yamitsuki Kyabesu
description: Il cavolo che te da la rota!
slug: /ricette/yamitsuki_kyabesu
ingredients:
- Cavolo cappuccio
- Olio di sesamo
- Semi di sesamo
- Sale
- Brodo vegetale in polvere
---

Questa è una ricetta giapponese semplicissima, vegana e perfetta per quando fa caldo, perché si prepara senza usare fornelli. È ideale come antipasto, contorno o per un aperitivo, specialmente con una birra fresca. Tanto semplice quanto buona, crea dipendenza!

![Yamitsuki Kyabesu](/img/ricette/yamitsuki_kyabesu.jpg)

## Ingredienti
- Un quarto abbondante di Cavolo cappuccio
- 1 cucchiaio di [Olio di sesamo](/ingredienti/sesame_oil)
- Una manciata di [Semi di sesamo](/ingredienti/sesame) tostati
- 1 cucchiaino di Sale
- 1 cucchiaino di Brodo vegetale in polvere (in sostituzione del Kombucha in polvere)

## Preparazione
Prendere un contenitore di plastica con coperchio.

Tagliare il cavolo cappuccio a quadratoni grossolani, senza essere troppo precisi, e separare le foglie con le mani. Mettere il cavolo tagliato nel contenitore.

Aggiungere direttamente sul cavolo un cucchiaio di olio di sesamo, il brodo granulare, il sale e una generosa manciata di semi di sesamo.

Chiudere il contenitore con il suo coperchio.

Adesso arriva la parte divertente: shakerare fortissimo per qualche secondo, in modo da distribuire uniformemente il condimento e ammorbidire leggermente il cavolo.

Aprire, trasferire in una ciotola e servire subito. È già pronta.
